# ecoFarm
Οικολογική Φάρμα  Ορεινής Περιοχής με  Αυτοματισμούς και Ηλεκτρονικό Έλεγχο Γυμνασίου Δάφνης Καλαβρύτων ( ecoFarm )
Έργο για τον 2ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ
Οικολογική Φάρμα  Ορεινής Περιοχής με  Αυτοματισμούς και Ηλεκτρονικό Έλεγχο Γυμνασίου Δάφνης Καλαβρύτων ( ecoFarm )
Η  κλιματική αλλαγή, η ανάγκη για βιολογικά Προϊόντα καλής ποιότητας , η  βούληση για ανάπτυξη μιας Παραγωγής που θα την χαρακτηρίζουν τα ποιοτικά στοιχεία  και όχι απλά μια τάση μεγέθυνσης, μας ώθησαν να μελετήσουμε και να δημιουργήσουμε σε πρώτο επίπεδο μια Φάρμα υπό κλίμακα,  που θα συνδυάζει τα χαρακτηριστικά της ελληνικής ορεινής υπαίθρου με τις δυνατότητες που δίνει η σύγχρονη τεχνολογία ο αυτοματισμός η ρομποτική και το διαδίκτυο στην παραγωγική διαδικασία.
Επίσης επιδιώκουμε  την  ενεργοποίηση της  σχολικής κοινότητας ενώνοντας τους  «μαθητές αγρότες» με την τοπική κοινωνία – παραγωγή  επιτρέποντας τους  να λειτουργήσουν ενισχυτικά για την κοινωνία με στόχο :
1)	Την προστασία του Περιβάλλοντος.
2)	Την ανάδειξη των παραδοσιακών μεθόδων στην παραγωγή.
3)	Το πάντρεμα της παράδοσης με την τεχνολογία αιχμής(Ρομποτική, Αυτοματισμός , Διαδίκτυο).
4)	Την ανάπτυξη με ποιοτικά  ανθρωποκεντρικά και περιβαλλοντικά χαρακτηριστικά.
5)	Μια «κοινότητα», με σκοπό την ενημέρωση για περιβαλλοντικά αγροτοδιατροφικά  και θέματα παραγωγής μέσω της  επικοινωνίας και ανταλλαγής γνώσεων και ιδεών.
Η πρόταση μας 
Η Οικολογική Φάρμα  ( ecoFarm )
Προτείνουμε λοιπόν την κατασκευή ενός έργου που θα περιλαμβάνει.
1)	Μια Μακέτα της  περιοχής που θα αναπαραστήσουμε τους ορεινούς όγκους, το δάσος,  τα ποτάμια και την λίμνη χρησιμοποιώντας γύψο,  τσιμέντο και πετρώματα της περιοχής μας  ώστε να είναι κοντά στην πραγματικότητα (περιβάλλον της Δάφνης Καλαβρύτων ) .
2)	Στην μακέτα μας θα εντάξουμε την κατασκευή της οικολογικής Φάρμας  στην οποία θα τοποθετήσουμε αισθητήρες και θα προσομοιάσουμε μια σειρά αυτοματισμούς όπως (αυτόματο Πότισμα , φωτισμός, αυτόματο άρμεγμα των Ζώων, συναγερμός και διάφοροι αυτοματισμοί της παραγωγής.
3)	Επίσης θα συλλέγουμε μετεωρολογικές παραμέτρους, όπως θερμοκρασία ,υγρασία, βροχόπτωση και ηλιακή ακτινοβολία καθώς και εδαφολογικές , όπως υγρασία και θερμοκρασία εδάφους.
4)	Το σύστημα θα λειτουργεί με την βοήθεια ενός μικροεπεξεργαστή Αrduino Mega συνδεδεμένο σε έναν υπολογιστή και στους αισθητήρες. 
5)	 Στο πλαίσιο του έργου , θα δημιουργηθεί ιστοσελίδα, με στόχο την ενημέρωση  των  ωφελούμενων  ομάδων  (σχολική κοινότητα, γονείς , τοπική παραγωγή) και την διάχυση της πληροφορίας προς την κοινωνία.                                                                                
«Ένα υπέροχο  ταξίδι για  μια βιώσιμη και περιβαλλοντικά ισορροπημένη ανάπτυξη αρχίζει από το Γυμνασίου Δάφνης Καλαβρύτων  με την Οικολογική Φάρμα ( ecoFarm )»
Θα χρειαστούμε

1 Arduino Uno WiFi Rev2
1 Funduino Mega2560 Rev3 (Arduino Mega Compatible)
1 Οθόνη υγρών κρυστάλλων
30 αισθητήρες
Καλωδια για arduino
Τσιμέντο
Μακετόχαρτο
Γύψος
Χρώματα
1 αντλιούλα
2 κινητήρες μικρούς
3 σετ γραναζιών
λαστιχάκια ποτίσματος μικρά
